---
title: "Kısım 21 - Sırada Ne Var?"
draft: false
date: 2024-10-13
authors:
 - "yigit-altinay"
---

# 21. Kısım - Sırada Ne Var?

* [Tamamlayıcı video](https://youtu.be/MW9q6NWNDyM)

Bu da neyin nesi – kurs 20 kısımlık değil miydi?

Evet, ama umarız öğrenmeye devam edersiniz. İşte devam etmek için bazı öneriler.

## Sunucunuzla Denemeler Yapın

Kurs boyunca kullandığınız sunucuya aşina oldunuz, onunla çalışmaya devam edin. Belki Apache2’yi kaldırıp onun yerine rakibi olan NGINX’i kurabilirsiniz. SSH “saldırganlarını” izlemeye devam edin. Ücretsiz bir AWS sunucusu bir yıl boyunca kullanılabilir, 5 dolarlık bir sunucu da makul bir harcama olacaktır.

## Kullanacağınız Hizmetleri Ekleyin

Minecraft, Wordpress, WireGuard VPN veya Mediawiki gibi uygulamaların kendi sunucu sürümlerini kurmak ve çalıştırmak için artık yeterli bilgiye sahipsiniz. Kurulum sırasında sorunlarla karşılaşabilirsiniz – bu da tecrübe kazanmanın bir parçası!

İlham almak için [Server World](https://www.server-world.info/en/note?os=Ubuntu_22.04&p=httpd&f=1) adresine göz atın.

## Öğreniminizi Genişletin

Gnome, KDE veya i3 hakkında makaleler okumayı bırakın – bunun yerine “*Her sistem yöneticisinin bilmesi gereken 20 Linux komutu*” gibi yazıları inceleyin. Komutları deneyin, seçeneklerini araştırın. Yabancı dilde kelime öğrenmek gibi, bu “kelimeleri” bilmeden kullanamazsınız!

Linux’a yeniyseniz veya farklı bir öğrenme yaklaşımı görmek isterseniz [Linux Journey](https://linuxjourney.com/) ve [Linux 101 Hacks](https://linux.101hacks.com/toc/) harika kaynaklardır.

Ayrıca [SadServers.com](https://sadservers.com/) adresindeki senaryolarla öğrendiklerinizi pekiştirebilirsiniz. Burada bir Linux sunucusunda bir şeyi düzeltmek veya hacklemek için çeşitli zorluklarla karşılaşacaksınız. Sunucunuzu bozma riski olmadan sorun giderme becerilerinizi geliştirin.

Komut satırında hızlı olmak istiyorsanız, [Command Line Challenge](https://cmdchallenge.com/), [practicelinux.com](https://www.practicelinux.com/home), [learnshell.org](https://www.learnshell.org/) ve [commandlinefu.com](https://www.commandlinefu.com/commands/browse) sitelerine göz atın.

DevOps’a yönelmek istiyorsanız [DevOps Yol Haritası](https://roadmap.sh/devops) size rehberlik edebilir.

## Sertifikalar

Linux’u profesyonel olarak kullanmayı düşünüyorsanız ve etkileyici bir CV’niz yoksa, Linux sertifikaları edinmeyi hedeflemelisiniz. İşverenler tarafından dikkate alınan üç sertifikasyon/trajektori şunlardır:

* [CompTIA Linux+](https://www.comptia.org/certifications/linux) – Tek oturumda tamamlanır, dağıtımdan bağımsızdır ancak sektörde çok yüksek bir değeri yoktur. Linux’a çok fazla derinleşmek istemeyenler veya başka CompTIA eğitimleri alanlar için uygundur.
* [LPI LPIC-1: Linux Administrator](https://wiki.lpi.org/wiki/Main_Page) – Çok kapsamlı bir sertifikadır ve saf Linux konularında derinleşmenize olanak tanır. İşverenler arasında pek yaygın olmasa da bilgi açısından değerlidir.
* [Red Hat](https://www.redhat.com/en/services/all-certifications-exams) – Zaman ve para açısından maliyetli olabilir, ancak karşılığını da verebilir. Red Hat Enterprise Linux’a yönelik pratik bir sınavdır ve kurumsal çevrelerde oldukça tanınır. CV'nizde gerçekten öne çıkar.

Sertifikaya ihtiyacınız olmasa bile bu sınavların konu özetleri, kendi kendinize çalışırken odaklanmanız gereken alanlar hakkında fikir verir.

## Uygun Fiyatlı Profesyonel Eğitim

* [LinkedIn Learning](https://www.linkedin.com/learning/search?keywords=linux)  
* [Udemy](https://www.udemy.com/topic/linux/)  
* [CBT Nuggets](https://www.cbtnuggets.com/it-training/linux-found-cert-sys-admin)  

## Takdirinizi Gösterin!

[Steve Brorens](http://snori74.blogspot.com) (@snori74), öğrencilere gönderilen kartpostallardan çok keyif alırdı. Ancak, [kendisinin vefatından](https://www.reddit.com/r/linuxupskillchallenge/comments/mki3uw/rest_in_peace_snori74/) beri kartpostallar için bir adres kalmadı. Kursun ne kadar harika olduğunu paylaşarak takdirinizi gösterebilirsiniz! Kursu başkalarına önerin, arkadaşlarınızı bu meydan okumayı birlikte yapmaya davet edin, eğlenin! Tamamladığınızı sosyal medyada paylaşın.

## Katkıda Bulunun

Eğitim TNKÜ Siber Güvenlik Topluluğu dahilinde Türkçeye çevrilmiş ve verilmiştir. Sürdüren kişi ise Livia Limadır.
[Livia Lima](https://bio.link/livialima) şu anda bu materyali sürdürüyor, ancak her ay bu meydan okumayı düzenli olarak sunabilmek ve herkese açık tutabilmek için yardıma ihtiyacı var.

Katkıda bulunmak için:

* **Altyapıya destek verin**. Eğitimin şu anki sorumlusuna, livialima'ya, [Bağış yaparak](https://www.buymeacoffee.com/livialima) veya [sponsor olarak](https://github.com/livialima) katkıda bulununabilirsiniz. 

*TNKÜ Siber Güvenlik Topluluğu olarak Livia Lima'ya teşekkür ediyoruz.*

---
